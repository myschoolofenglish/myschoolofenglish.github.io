---
layout: page
title: "Oferta"
description: ""
keywords: ""
permalink: /offer
---

Nasza oferta obejmuje:

- zajęcia indywidualne i grupowe (maksymalnie 6 osób)
- zajęcia dla wszystkich grup wiekowych (od 2- latków do seniorów)
- przygotowanie do matury, egzaminów gimnazjalnych, FCE, CAE, CPE
- [Business English][2]
- Direct English
- zajęcia plenerowe
- [zajęcia dla maluszków z opiekunami][1]
- warsztaty językowe na miejscu i w Anglii
- kursy językowe w Anglii
- wycieczki do Anglii


My school of English to szkoła przyjazna uczniowi. Zapraszamy zarówno dzieci, nastolatków,
dorosłych, jak i seniorów. Postaramy się sprostać Państwa oczekiwaniom i w oparciu o bogate
doświadczenie oraz wiedzę, tak zaplanować przebieg kursu, abyście byli Państwo zadowoleni z
postępów w nauce. Co prawda mamy dla Państwa wiele sprawdzonych już propozycji, jesteśmy
jednak otwarci na wszelkie sugestie. W porozumieniu z Państwem ustalimy częstotliwość zajęć,
wielkość grupy, zastanowimy się, które z aspektów językowych należałoby doszlifować, a w rezultacie
dobierzemy metodę i podręcznik. Naszym zdaniem kluczem do sukcesu w procesie przyswajania
języka obcego jest zróżnicowanie, chcielibyśmy aby nasze lekcje wzbogacały słownictwo, pomagały
przełamać barierę w mówieniu, uczyły rozumienia gramatyki, a w między czasie dostarczały wiedzy na
temat szeroko pojętej kultury anglosaskiej. Chcielibyśmy, aby nasze lekcje zarażały pasją do języka
angielskiego.

Wielorakość metod nauczania języków może niejednego laika przyprawić o lekki zawrót głowy. Która z
metod jest najskuteczniejsza pozostaje kwestią dyskusyjną. W sytuacji, gdy każdy z nas jest
indywidualistą, ma różne potrzeby i predyspozycje, jedynie złoty środek, polegający na wydobyciu
tego, co najlepsze ze wszystkich metod, wydaje się być właściwy. Takie autorskie podejście My school
of English ma na celu zwiększenie efektywności nauczania oraz dotarcie do wszystkich
zainteresowanych uczestniczeniem w życiu naszej szkoły.

Wprowadzenie na zajęciach reguły "No Polish", być może dość przerażające na początku, skutkuje
przyspieszeniem procesu nauki, oraz daje poczucie większej pewności siebie. Przyjemna i wesoła
atmosfera, towarzysząca naszym spotkaniom, sprawia, że dobrze się bawiąc pogłębiamy naszą
wiedzę i wzbogacamy siebie nawzajem.

I jeszcze jedno, to nieprawda, że są osoby pozbawione zdolności językowych! My school of English
nie przyjmuje tego do wiadomości. Odpowiednie podejście, zaangażowanie i jasno sprecyzowane cele
gwarantują sukces.

Zapraszamy Państwa na spotkanie, podczas którego ustalimy, jakie są Państwa oczekiwania,
przeprowadzimy krótki i bezbolesny test kwalifikacyjny oraz porozmawiamy o tym, co My school of
English może dla Państwa zrobić. Umówimy się też na pierwsze zajęcia, które są dla Państwa
nieodpłatne i nie zobowiązują do zapisania się na kurs.

### <a href="#for-kids">Zajęcia dla dzieci</a>

"Let's get started" to zajęcia rodzinne, na które przychodzą dzieci 2­3 letnie w towarzystwie mam,
tatusiów, babć lub dziadków. Spotykamy się na pół godzinki raz lub 2 razy w tygodniu (do
ustalenia z rodzicami). Miejscem spotkań jest kolorowy "playroom", wystrojem przypominający
pokoje naszych małych gości. Śpiewamy, bawimy się, poznajemy pierwsze słówka, rymujemy­ w
ten sposób powolutku, drobnymi kroczkami oswajamy dzieci z drugim językiem. Tak wczesny
wiek dziecka to bardzo dobry moment na rozpoczęcie nauki języka angielskiego. Dzieci niemalże
równolegle uczą się dwóch języków­ swojego ojczystego w domu oraz obcego w szkole. Miła
atmosfera, pozbawiona jakiejkolwiek presji ze strony nauczyciela, obecność bliskiej osoby, oraz
wystrój wnętrza sprawiają, że dzieci czują się jak u siebie.

"Let's play" to zajęcia przeznaczone dla przedszkolaków. 
Zapraszamy na nie dzieci w wieku od 4 do 6
lat. Są to spotkania 40­minutowe, przypadające raz lub dwa razy w tygodniu (do ustalenia z
rodzicami), na których, poprzez zabawę, śpiew, odgrywanie scenek i uczestniczenie w projektach
plastycznych, dzieci stawiają coraz śmielsze kroki w języku angielskim. Podstawą kursu jest
odpowiednio dobrany podręcznik, którego sympatyczni bohaterowie towarzyszą nam na każdych
zajęciach, ułatwiając przyswajanie pierwszych słówek oraz zwrotów. Jednym z elementów pracy
najmłodszych słuchaczy My school of English jest poznawanie żywego języka literatury anglosaskiej,
tak na zajęciach, jak i w formie rozszerzonej na warsztatach literackich "Let's read". Biblioteczka
naszej szkoły rozrasta się w szybkim tempie, wzbogacając o kolejne książki Julii Donaldson, Erica
Carle, Osiągnięcia językowe naszych małych kursantów są na bieżąco monitorowane, przez
nauczyciela podczas zajęć, oraz przez rodziców tuż po zajęciach, kiedy to dzieci chwalą się tym,
czego się właśnie nauczyły. Dodatkowo raz na pół roku sporządzany jest raport o stopniu realizacji
programu.

"Let's go to school" to zajęcia dla dzieci szkolnych, od podstawówki do liceum. Tworzymy grupy
maksymalnie 6­osobowe spośród dzieci chodzących do takiej samej klasy. Stosujemy program
nauczania zgodny z obowiązującą podstawą programową. Naszym celem jest utrwalenie i
pogłębienie materiału wyniesionego ze szkoły publicznej. Uczymy mówić, czytać, pisać I
rozumieć ze słuchu. Na zajęciach korzystamy z dobrych podręczników w tym także brytyjskich
wydawnictwa Schofield and Sims, gier edukacyjnych, perełek literatury anglosaskiej, jak również
urządzeń multimedialnych. Zachęcamy dzieci do tworzenia gazetek ściennych, pomocy
dydaktycznych, uczestniczenia w projektach plastycznych, muzycznych I kulinarnych. Umawiamy
się na zajęcia plenerowe, wspólne wyjścia na babeczki I spektakle. Odpowiadamy sobie na
pytanie: "Dlaczego właściwie uczymy się angielskiego?"

### <a href="#bussiness-english">Business English zajęcia dla Twojej firmy</a>

Zajęcia "Business English" skierowane są do klientów korporacyjnych. Formuła tych 
zajęć oraz ich treść, częstotliwość i miejsce spotkań (siedziba szkoły czy firmy) 
są do ustalenia indywidualnie. My school of English proponuje Państwu profesjonalne 
szkolenia. Rozpoczynamy testem kwalifikacyjnym, za pomocą którego oceniamy poziom 
zaawansowania. Następnie, w odpowiedzi na Państwa oczekiwania, opracowujemy program 
nauczania i przystępujemy do szkolenia. Pracujemy w oparciu o renomowane podręczniki, 
materiały źródłowe, nagrania. W trakcie trwania kursu przeprowadzamy testy sprawdzające 
Państwa postępy w nauce, a na koniec egzamin, na podstawie którego sporządzamy 
opinie o kursantach.


[1]: {{site.url}}/offer/#for-kids
[2]: {{site.url}}/offer/#bussiness-english