---
layout: page
title: "Warsztaty"
description: ""
keywords: ""
permalink: /workshops
background: flowers
---

My school of English proponuje warsztaty literackie, teatralne, kulinarne, ogrodnicze i 
plastyczne.

Warsztaty literackie "Let's read" to cykliczne spotkania, mające na celu przybliżenie polskim
dzieciom literatury anglosaskiej w oryginalnym brzmieniu, czyli po angielsku. Biblioteczka My
school of English rozrasta się w oczach, ku uciesze pani Gosi, zapalonej czytelniczki, oraz
uczniów, którzy, jak się okazuje, bardzo lubią słuchać bajek, zgadywać, co będzie dalej, pomagać
w czytaniu, jak również uczestniczyć w projektach plastycznych opartych na przeczytanej
książce. Wybrane pozycje to perełki literatury dziecięcej autorstwa Julii Donaldson, Erica Carlie,
Roalda Dalha, A.A. Milne i wielu innych poczytnych pisarzy. Warsztaty odbywają się w siedzibie
szkoły, jak również na zaproszenie w przeróżnych miejscach użyteczności publicznej, takich jak
biblioteki, szkoły, przedszkola, kawiarnie.

Warsztaty ogrodnicze "Let's get dirty" to autorski projekt My school of English.
Na zajęciach dzieci poznają tajniki sztuki ogrodowej rodem z Anglii. Jest to 
kolejny sposób na wykorzystanie języka angielskiego w zaskakującym dla dzieci 
kontekście. Poprzez kreatywną zabawę, mali ogrodnicy dowiadują się, jak istotnym
elementem w życiu każdego Brytyjczyka jest jego przydomowy ogródek. Równie ważnym
aspektem naszego projektu jest bezpośredni kontakt z naturą poprzez dosłowne
ubrudzenie sobie rączek, co przecież dzieci lubią najbardziej.

Warsztaty kulinarne "Let's eat" cieszą się największym zainteresowaniem wśród 
uczniów My school of English zgodnie chyba z zasadą "przez żołądek do serca". 
Na spotkaniach poznajemy przysmaki kuchni krajów anglosaskich, uczymy się 
przygotowywania potraw wg konkretnych przepisów, powtarzamy słownictwo związane 
z jedzeniem. Prawdziwa frajda zaczyna się w momencie, gdy od teorii przechodzimy 
do praktyki. Nic tak nie utwierdza w przekonaniu, że opłaciło się poświęcić co 
nieco uwagi, zaangażować w proces twórczy i przezwyciężyć pomniejsze przzeszkody 
(te brytyjskie jednostki miar potrafią czsami zniechęcić) jak satysfakcja z 
własnoręcznie przygotowanej potrawy. Efekt finalny- miodzio!